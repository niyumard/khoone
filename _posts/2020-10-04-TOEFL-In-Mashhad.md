---
layout: post
title:  "تجربه آزمون آزمایشی تافل در مشهد"
date: 2020-10-04
categories: english_learning
summary: برای آزمون آزمایشی تافل در خراسان کجا بریم؟
tags: [TOEFL, TOEFL Exam, آزمون آزمایشی تافل, مشهد, آزمون آزمایشی تافل در مشهد, آزمون آزمایشی تافل, آزمون آزمایشی تافل در خراسان, آزمون زبان, زبان انگلیسی]
---

حدود یک ماه پیش دوستی برام داخل تلگرام مطلبی رو ارسال کرد که تبلیغ یک موسسه بود به اسم [اندیشه معین](https://andishehmoein.academy) که برای آزمون آزمایشی تافل تخفیف داده بود. اون زمان خیلی جدیش نگرفتم ولی پس ذهنم بود. پریروز به دلیلی خیلی ناگهانی تصمیم گرفتم که بیام مشهد و خب دیدم حالا که مهلت هست چرا نرم و آزمون آزمایشی تافل ندم؟ 

این شد که دیروز من بدون هیچ مطالعه و آمادگی قبلی‌ای آزمون آزمایشی تافل دادم. مسئله‌ای که من رو مجاب کرد این مطلب رو بنویسم دو دلیل بود: اول اینکه با سرچ کردن اسم موسسه هیچ اثری از تجاربی که آدم‌ها با این موسسه داشتن نمیاد و حتی وقتی که جمعه ثبت نام کردم هم مطمئن نبودم شنبه ساعت ۹ که برم اونجا قراره موسسه‌ای باشه یا آزمونی از من گرفته بشه. دو اینکه علی‌رغم این سردرگمی واقعا تجربه مثبتی داشتم، حالا تعریف می‌کنم.

## موسسه اندیشه معین
ساعت ۸:۳۰ من در [آدرس موسسه](https://www.openstreetmap.org/node/4417954285) بودم. موسسه هنوز بسته بود. من و ۴ نفر دیگه‌ای که همگی داخل لابی برج منتظر بودیم همه‌مون ماسک داشتیم و کارکنان برج هم همینطور. بعد مدتی یک خانوم اومد رو به طبقه نهم برج آفتاب که موسسه اندیشه معین اونجاست هدایت کرد.
بعد یک سری توضیحات درمورد آزمون دریافت کردیم، اگه میخواستیم چای داخل موسسه بود و بعد هم پشت سیستم نشستیم و آزمون رو شروع کردیم. نکات بهداشتی به خوبی رعایت می‌شد، اجازه نداشتیم وسیله‌ای ببریم داخل محیط آزمون (به جز خوراکی‌های کوچیک) و خود موسسه هم آب معدنی گذاشته بود برای استفاده. بعد اینکه آزمون هم تموم شد کل محیط رو دیدم که ضدعفونی شد.

## نکاتی که موقع آزمون پیش میاد
دادن آزمون آزمایشی به من چند نکته یاد داد. اول اینکه من نمیدونستم که چه در زمان آزمون اصلی چه در زمان  آزمون آزمایشی بخش Speaking افراد، در کنار هم برگزار میشه. یک نکته جالب هم که هست اینه که افراد از هم عقب‌تر یا جلوتر هستند مثلا ممکنه شما در بخش Reading باشید ولی از هدفون بغل‌دستی‌تون شروع کنه به صدای Listening اومدن. اگه حواستون به این نکته نباشه ممکنه استرس بگیرید.

اتفاقی که برای خودم افتاد این بود که من متن‌های توضیحی که مثلا بخش Speaking از چه بخش‌هایی تشکیل شده رو با دقت می‌خوندم در حالی که اکثر آزمون‌دهندگان با آمادگی کامل اومده بودن و متن‌های قبل آزمون رو مطالعه نمی‌کردن، این شد که من با یک اختلاف چندثانیه‌ای از اون‌ها شروع کرده بودم و موقعی که اون‌ها صحبت می‌کردن من ساکت بودم و به محض اینکه کل اتاق ساکت می‌شد من شروع می‌کردم به صحبت که همین هم یکمی بهم استرس وارد کرد و باعث شد نتونم این قسمت رو خوب بدم. از طرفی شما که بخواید آزمون بدید باید دقت کنید که صحبت بقیه حواستون رو پرت نکنه.

بخش اسپیکینگ تافل واقعا دشواره و توی مهلت کم آدم نمیدونه چی میتونه بگه، خود موسسه هم (مثل آزمون اصلی) به تعداد کافی برگه در اختیار ما قرار داده بود پس می‌شد سعی کرد نکات لازم رو روی برگه یادداشت کرد و تا حدودی آماده شد، اما نهایتا آمادگی توی مهلتی که آزمون به آدم میده خیلی سخته.

## نتیجه و تحلیل‌ها
اونطوری که گفتن جواب‌هایی که دادیم به تهران ایمیل میشه و بعد تهران پاسخ‌ها رو میفرسته برای ما. نتیجه‌ی آزمون ۳ روز بعد از دادنش رسید، در قالب یک فایل زیپ. تحلیل پاسخ‌ها هم به این صورت بود که در رایتینگ، اصل متن و ویرایش‌شده‌اش به همراه نظر و گزارش اشتباهات داخل دو فایل ورد بود (هر رایتینگ یک فایل) و درمورد اسپیکینگ هم به ازای هر فایل اسپیکینگی که خودمون داشتیم یک تحلیل هم روش شده بود.
من راضی بودم از خدمات و از این تجربه.
